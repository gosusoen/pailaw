Τροποποίηση του π.δ. 73/2006 «Διάρθρωση, αρμοδιότητες και στελέχωση των Γενικών Διευθύνσεων: α) Οικονομικού Σχεδιασμού και Υποστήριξης, β) Αμυντικών Εξοπλισμών και Επενδύσεων, 
και γ) Πολιτικής Εθνικής Άμυνας και Διεθνών Σχέσεων του Υπουργείου Εθνικής Άμυνας» (Α’ 76).
 Η ΠΡΟΕΔΡΟΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ
Έχοντας υπόψη:
 1. Την παρ. 5 του άρθρου 72 του ν. 3433/2006 «Προμήθειες αμυντικού υλικού των Ενόπλων Δυνάμεων»
(Α΄ 20), σε συνδυασμό με τις παρ. 1 και 6 του άρθρου 20 
του ν. 4622/2019 «Επιτελικό Κράτος: οργάνωση, λειτουργία και διαφάνεια της Κυβέρνησης, των κυβερνητικών 
οργάνων και της κεντρικής δημόσιας διοίκησης» (Α’ 133).
2. Το άρθρο 90 του Κώδικα Νομοθεσίας για την Κυβέρνηση και τα κυβερνητικά όργανα (άρθρο πρώτο του 
π.δ. 63/2005, Α΄ 98), το οποίο διατηρήθηκε σε ισχύ με 
την περ. 22 του άρθρου 119 του ν. 4622/2019 (Α΄ 133).
3. Την Υ70/30.10.2020 απόφαση του Πρωθυπουργού 
«Ανάθεση Αρμοδιοτήτων στον Αναπληρωτή Οικονομικών, Θεόδωρο Σκυλακάκη» (Β΄ 4805).
4. Την 102627/22.09.2021 κοινή απόφαση του Πρωθυπουργού και του Υπουργού Εθνικής Άμυνας «Ανάθεση 
αρμοδιοτήτων στον Υφυπουργό Εθνικής Άμυνας, Νικόλαο Χαρδαλιά» (Β΄ 4396).
5. Την 133/31.05.2022 εισηγητική έκθεση του προϊσταμένου των Οικονομικών Υπηρεσιών του Υπουργείου Εθνικής Άμυνας, από την οποία προκύπτει ότι από 
τις διατάξεις του παρόντος δεν προκαλείται δαπάνη σε 
βάρος του κρατικού προϋπολογισμού.
6. Την 123/2022 γνωμοδότηση του Συμβουλίου της 
Επικρατείας.
Με πρόταση του Υπουργού Εσωτερικών, του Αναπληρωτή Υπουργού Οικονομικών και του Υφυπουργού 
Εθνικής Άμυνας, αποφασίζουμε:
Άρθρο 1
Τροποποίηση διατάξεων του π.δ. 73/2006
Στο π.δ. 73/2006 (Α΄ 76) επέρχονται οι εξής τροποποιήσεις:
1. Στο τέλος της παρ. 1 του άρθρου 3 προστίθεται νέο 
εδάφιο και η παρ. 1 διαμορφώνεται ως εξής:
«1. Η Διεύθυνση Οικονομικού (ΔΟΙ) είναι αρμόδια για 
τον συντονισμό των ενεργειών κατάρτισης και την παρακολούθηση εκτέλεσης του Προϋπολογισμού του ΥΠΕΘΑ, 
την κατάρτιση και εκτέλεση του Προϋπολογισμού της 
ΓΔΟΣΥ και των υποστηριζόμενων από αυτή Υπηρεσιών 
του Υπουργείου, τον σχεδιασμό, τον προγραμματισμό 
και τη διενέργεια των πληρωμών των εξοπλιστικών προγραμμάτων, συμπεριλαμβανομένου του Ενιαίου Μεσοπρόθεσμου Προγράμματος Ανάπτυξης και Εκσυγχρονισμού (ΕΜΠΑΕ), την αξιοποίηση νέων χρηματοδοτικών 
σχημάτων, τον χειρισμό θεμάτων οικονομικής μέριμνας 
και λογιστικού του ΥΠΕΘΑ, αποδοχών- αποζημιώσεων 
προσωπικού, νομικών προσώπων που εποπτεύονται από 
το ΥΠΕΘΑ, ακίνητης περιουσίας, δωρεών και ειδικών 
λογαριασμών. Η ΓΔΟΣΥ/ΔΟΙ αποτελεί την Υπηρεσία Διαχείρισης του Τομεακού Προγράμματος Ανάπτυξης (ΤΠΑ) 
του ΥΠΕΘΑ, αρμόδια επί θεμάτων του Προγράμματος 
Δημοσίων Επενδύσεων (ΠΔΕ) του Υπουργείου.».
2. Στην παρ. 2 του άρθρου 3 η περ. α τροποποιείται, η 
υποπερ. δδ της περ. α καταργείται, μετά την περ. ε προστίθεται νέα περ. στ και η παρ. 2 διαμορφώνεται ως εξής:
«2. Στη ΔΟΙ λειτουργούν τα ακόλουθα τμήματα τα 
οποία δεν αποτελούν αυτοτελείς οργανικές μονάδες:
α) Τμήμα Προϋπολογισμού, στο οποίο λειτουργούν τα 
γραφεία Προϋπολογισμού ΓΔΟΣΥ και Προϋπολογισμού 
Κλάδων ΕΔ - κοστολόγησης - στατιστικής, τα οποία δεν 
αποτελούν αυτοτελείς οργανικές μονάδες. Το Τμήμα 
αυτό μελετά, εισηγείται και χειρίζεται θέματα που αφορούν:
αα) Τον συντονισμό των ενεργειών για την κατάρτιση 
του Προϋπολογισμού του ΥΠΕΘΑ, την έγκρισή του από 
το Συμβούλιο Άμυνας (ΣΑΜ) και από το Υπουργείο Οικονομικών και την παρακολούθηση υλοποίησής του, σε 
συνεργασία με τα ΓΕ των Κλάδων των ΕΔ.
ββ) Την κατάρτιση και παρακολούθηση της εκτέλεσης του Προϋπολογισμού της ΓΔΟΣΥ και των οικονομικά υποστηριζόμενων από αυτή λοιπών Υπηρεσιών του 
ΥΠΕΘΑ.
γγ) Την κοστολόγηση δραστηριοτήτων και τη στατιστική παρακολούθηση οικονομικών μεγεθών.
β) Τμήμα Προγραμματισμού Πληρωμών Εξοπλιστικών 
Προγραμμάτων, στο οποίο λειτουργούν τα Γραφεία Πληρωμών Εξοπλιστικών Προγραμμάτων, και Αξιοποίησης 
λοιπών Χρηματοδοτικών Σχημάτων τα οποία δεν αποΕΦΗΜΕΡΙ∆Α
ΤΗΣ ΚΥΒΕΡΝΗΣΕΩΣ
ΤΗΣ ΕΛΛΗΝΙΚΗΣ ∆ΗΜΟΚΡΑΤΙΑΣ
E
16 Φεβρουαρίου 2023 ΤΕΥΧΟΣ ΠΡΩΤΟ Αρ. Φύλλου 32
2959
2960 ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ Τεύχος A’ 32/16.02.2023
τελούν αυτοτελείς οργανικές μονάδες. Το Τμήμα αυτό 
μελετά, εισηγείται και χειρίζεται θέματα που αφορούν:
αα) Την κατανομή, με βάση τις επιχειρησιακές προτεραιότητες τις οποίες εισηγείται ο Αρχηγός ΓΕΕΘΑ, των 
ετήσιων πιστώσεων εξοπλισμών στους Κλάδους των 
Ενόπλων Δυνάμεων, με σκοπό την κατάρτιση από τις 
Υπηρεσίες τους των οικείων προγραμμάτων του ΕΜΠΑΕ.
ββ) Τη σύνταξη των συγκεντρωτικών πινάκων εξοπλιστικών προγραμμάτων του εκάστοτε ΕΜΠΑΕ και τη 
διαβίβασή τους στη Γενική Διεύθυνση Πολιτικής Εθνικής 
Άμυνας και Διεθνών Σχέσεων (ΓΔΠΕΑΔΣ), για σύνταξη 
των σχετικών εισηγήσεων του ΥΕΘΑ προς το ΣΑΜ και 
το Κυβερνητικό Συμβούλιο Εξωτερικών και Άμυνας (ΚΥΣΕΑ).
γγ) Τη σχεδίαση, τον προγραμματισμό και την παρακολούθηση των πληρωμών των συμβάσεων εξοπλιστικών 
προγραμμάτων.
δδ) Τις αναγκαίες κατά περίπτωση ανακατανομές πιστώσεων και πληρωμών των εξοπλιστικών προγραμμάτων του ΕΜΠΑΕ, κατά το στάδιο της υλοποίησής του.
εε) Την παρακολούθηση υλοποίησης των συμβάσεων 
προμηθειών, μέσω προγραμμάτων συμμαχικών Αρχών 
(Foreign Military Sales - FMS) και την οργάνωση των εκάστοτε σχετικών συσκέψεων οικονομικής ανασκόπησης 
αυτών (FMR - Financial Management Review).
στστ) Την εκμετάλλευση και αξιοποίηση, σε συνεργασία με τους καθ’ ύλην αρμοδίους φορείς, νέων χρηματοδοτικών σχημάτων για εξοπλιστικά προγράμματα.
ζζ) Την έκδοση από το Υπουργείο Οικονομικών αποφάσεων ανάληψης υποχρέωσης (προεγκρίσεων), όταν 
η εξοπλιστική δαπάνη βαρύνει τα επόμενα οικονομικά 
έτη, και μεταφοράς των σχετικών πιστώσεων στα Γενικά 
Επιτελεία.
γ) Τμήμα Οικονομικής Μέριμνας και Λογιστικού, στο 
οποίο λειτουργούν τα γραφεία Ελέγχου και Καταλογισμού Δαπανών, Αποδοχών - Συντάξεων Προσωπικού, 
Νομικών Προσώπων - Ακίνητης Περιουσίας - Ειδικών 
Λογαριασμών, και Οικονομικής Μέριμνας - Λογιστικού, 
τα οποία δεν αποτελούν αυτοτελείς οργανικές μονάδες. 
Το Τμήμα αυτό μελετά, εισηγείται και χειρίζεται θέματα 
που αφορούν:
αα) Την έγκριση και καταλογισμό των πάσης φύσεως 
δαπανών της ΓΔΟΣΥ και τον προέλεγχο των δαπανών 
οδοιπορικών εξόδων.
ββ) Τις αποδοχές, τις συντάξεις, τις πρόσθετες αμοιβές 
και τις αποζημιώσεις εξωτερικού του προσωπικού του 
ΥΠΕΘΑ.
γγ) Τα νομικά πρόσωπα που εποπτεύονται από το ΥΠΕΘΑ για θέματα οικονομικής φύσεως.
δδ) Την οικονομική μέριμνα και λογιστικό γενικά και 
την κατάρτιση και προώθηση των σχετικών σχεδίων νόμων και κανονιστικών πράξεων.
εε) Τη διαχείριση και αξιοποίηση της ακίνητης περιουσίας του ΥΠΕΘΑ, καθώς και τις δωρεές φυσικών ή 
νομικών προσώπων.
στστ) Την παρακολούθηση της λειτουργίας και πορείας 
των ειδικών λογαριασμών του ΥΠΕΘΑ.
δ) Υπηρεσία Πληρωμών Εξοπλιστικών Προγραμμάτων, 
η οποία λειτουργεί σε επίπεδο Τμήματος και είναι αρμόδια για τη διενέργεια των πληρωμών κατά την υλοποίηση 
των εξοπλιστικών προγραμμάτων, για την παρακολούθηση της διαδικασίας των προμηθειών και της παραλαβής μέσων, υλικών, υπηρεσιών και έργων, καθώς και την 
παροχή των απαιτούμενων στοιχείων στο Υπουργείο 
Οικονομικών και τους λοιπούς αρμόδιους φορείς.
Για την υλοποίηση των παραπάνω αρμοδιοτήτων η 
Υπηρεσία αποτελείται από τις Διαχειρίσεις Χρηματικού, 
Πληρωμών και Καταγραφής Αξίας Παραλαβών.
ε. Τμήμα Προμηθειών - Διενέργειας Διαγωνισμών, στο 
οποίο λειτουργούν τα Γραφεία Διενέργειας διαγωνισμών, 
Αξιολόγησης διαγωνισμών και Ανάπτυξης μεθοδολογιών και προτύπων σχετικά με τα θέματα προμηθειών. Τα 
εν λόγω Γραφεία δεν αποτελούν αυτοτελείς οργανικές 
Μονάδες. Το Τμήμα αυτό μελετά, εισηγείται και χειρίζεται 
θέματα που αφορούν:
αα) Τον συντονισμό ενεργειών για τη διενέργεια διαγωνισμών από τις αρμόδιες Υπηρεσίες, είτε της ΓΔΟΣΥ προς 
κάλυψη των αναγκών λειτουργίας της, είτε των Γενικών 
Επιτελείων προς κάλυψη απαιτήσεων που χρηματοδοτούνται από το Δ΄ ΚΠΣ (ΕΣΠΑ 2007-2013).
ββ) Τον συντονισμό ενεργειών για την αξιολόγηση των 
διαγωνισμών που διενεργούνται είτε από τη ΓΔΟΣΥ είτε 
από τα Γενικά Επιτελεία για κάλυψη των απαιτήσεων που 
αναφέρονται στην προηγούμενη υποπερίπτωση αα.
γγ) Την ανάπτυξη μεθοδολογιών και προτύπων σχετικά με τα θέματα προμηθειών (διαδικασίες διενέργειας 
- αξιολόγησης διαγωνισμών και κατάρτισης συμβάσεων).
στ. Τμήμα Προγράμματος Δημοσίων Επενδύσεων 
(ΠΔΕ) - Υπηρεσία Διαχείρισης Τομεακού Προγράμματος 
Ανάπτυξης (ΤΠΑ), στο οποίο λειτουργούν τα Γραφεία/
Μονάδες Σχεδιασμού και Αξιολόγησης, Παρακολούθησης και Ελέγχου, Τεχνικής Βοήθειας και Υποστήριξης. Τα 
εν λόγω Γραφεία δεν αποτελούν αυτοτελείς οργανικές 
Μονάδες. Το Τμήμα αυτό μελετά, εισηγείται και χειρίζεται 
θέματα που αφορούν:
αα) Την κατάρτιση και παρακολούθηση εκτέλεσης 
του προϋπολογισμού των Προγραμμάτων Δημοσίων 
Επενδύσεων του ΥΠΕΘΑ, καθώς και των ευρωπαϊκών 
και λοιπών διεθνών Προγραμμάτων, συνδράμοντας το 
Τμήμα Προϋπολογισμού της ανωτέρω περίπτωσης α.
ββ) Την ενεργοποίηση του ΤΠΑ, τη σύνταξη προσκλήσεων και τη δημοσίευσή τους, τη συγκέντρωση προτάσεων από τους δυνητικούς δικαιούχους, τον έλεγχο, την 
αξιολόγηση και την ένταξη έργων στο ΤΠΑ, την αξιολόγηση, αναθεώρηση και έκθεση ολοκλήρωσης του ΤΠΑ.
γγ) Το Σύστημα Διαχείρισης και Ελέγχου (ΣΔΕ) του 
ΤΠΑ, την παρακολούθηση και έλεγχο της υλοποίησης 
των έργων, τη διενέργεια επιθεωρήσεων, την ενημέρωση 
και τον συντονισμό των εμπλεκόμενων αρχών επί της 
υλοποίησης του ΤΠΑ.
δδ) Τη μέριμνα για την ένταξη των έργων του ΤΠΑ στο 
ΠΔΕ και τη χρηματοδότησή τους.
εε) Την παροχή τεχνικής υποστήριξης, τη δημοσιοποίηση και προβολή των δράσεων και στόχων του ΤΠΑ και 
τη λειτουργία ως δικαιούχου έργων του ΤΠΑ».
3. Η υποπερ. αα της περ. β της παρ. 1 του άρθρου 24 
αντικαθίσταται και η παρ. 1 αυτού διαμορφώνεται ως 
εξής:
Τεύχος A’ 32/16.02.2023 ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ 2961
«1. Οι Διευθύνσεις στελεχώνονται από στρατιωτικό και 
πολιτικό προσωπικό των τριών Κλάδων των ΕΔ και των 
Κοινών Σωμάτων, με προσόντα που ανταποκρίνονται 
στη φύση του έργου και τη λειτουργικότητα της κάθε 
Διεύθυνσης. Ειδικά η Διεύθυνση Διοικητικής Υποστήριξης Πολιτικού Προσωπικού (ΔΔΥΠΠ) στελεχώνεται αποκλειστικά με πολιτικούς υπαλλήλους του Υπουργείου.
Ειδικότερα, το προσωπικό αυτό πρέπει να συγκεντρώνει τα παρακάτω προσόντα κατά περίπτωση:
α) Στρατιωτικό Προσωπικό
αα) Οι Αξιωματικοί, ανάλογα με τον βαθμό τους, πρέπει 
να είναι απόφοιτοι της Σχολής Εθνικής Άμυνας ή της Ανώτατης Σχολής Πολέμου ή ισότιμης Σχολής της αλλοδαπής 
ή κάτοχοι πτυχίου ΑΕΙ συναφούς εξειδίκευσης προς το 
αντικείμενο της θέσης τους. Επίσης, πρέπει να έχουν διετή (2ετή) τουλάχιστον επιτελική προϋπηρεσία στο ΓΕΕΘΑ 
ή στα Γενικά Επιτελεία (ΓΕ) ή τους μείζονες Σχηματισμούς 
των Κλάδων τους ή σε συμμαχικά Επιτελεία.
ββ) Να γνωρίζουν την αγγλική ή τη γαλλική γλώσσα, 
σε βαθμό τουλάχιστον λίαν καλώς και, προαιρετικά, μία 
ακόμη από τις γλώσσες της Ευρωπαϊκής Ένωσης.
β) Πολιτικό Προσωπικό
αα) Να ανήκουν στον κλάδο Π.Ε ή Τ.Ε. ή Δ.Ε.
ββ) Να έχουν πενταετή (5ετή) προϋπηρεσία σε αντίστοιχη Υπηρεσία ΓΕ ή σπουδές στο αντικείμενο της Διεύθυνσης που πρόκειται να τοποθετηθούν.
γγ) Γνώση της αγγλικής ή γαλλικής γλώσσας, σε βαθμό 
τουλάχιστον λίαν καλώς και γνώσεις χειρισμού ηλεκτρονικών υπολογιστών».
4. Η περ. 2 της παρ. Α του άρθρου 25 αντικαθίσταται 
και διαμορφώνεται ως εξής:
«2. Διεύθυνση Οικονομικού (ΔΟΙ)
α) Ανώτατος Αξιωματικός Οικονομικού ή Συνταγματάρχης ή αντίστοιχος των άλλων Κλάδων Οικονομικού, 
ως Διευθυντής: θέση μία (1).
β) Ανώτεροι Αξιωματικοί Οικονομικού (όλων των Κλάδων): θέσεις δεκαοκτώ (18).
γ) Ανώτερος Αξιωματικός Μηχανικών/Τεχνικών Ειδικοτήτων (όλων των Κλάδων): θέση μία (1).
δ) Κατώτεροι Αξιωματικοί Οικονομικού (όλων των 
Κλάδων): θέσεις επτά (7).
ε) Κατώτεροι Αξιωματικοί Μηχανικών/Τεχνικών Ειδικοτήτων (όλων των Κλάδων): θέση μία (1).
στ) Κατώτεροι Αξιωματικοί (Νομικού Σώματος): θέση 
μία (1).
ζ) Ανθυπασπιστές ή Υπαξιωματικοί Οικονομικού ή 
αντιστοίχων ειδικοτήτων των άλλων Κλάδων, Υπαξιωματικοί λοιπών Όπλων - Σωμάτων των Κλάδων: θέσεις 
πέντε (5).
η) Μ.Π.Υ θέσεις πέντε (5) στις ακόλουθες ειδικότητες:
αα) Δύο (2) ΠΕ Διοικητικού - Οικονομικού
ββ) Μία (1) ΤΕ Διοικητικού - Οικονομικού
γγ) Δύο (2) ΔΕ Διοικητικού - Οικονομικού».
Άρθρο 2
Έναρξη ισχύος
Η ισχύς του παρόντος διατάγματος αρχίζει από τη δημοσίευσή του στην Εφημερίδα της Κυβερνήσεως.
Στους Υπουργούς Οικονομικών, Εθνικής Άμυνας και 
Εσωτερικών αναθέτουμε τη δημοσίευση και εκτέλεση 
του παρόντος διατάγματος.
 Αθήνα, 9 Φεβρουαρίου 2023
Η Πρόεδρος της Δημοκρατίας
ΚΑΤΕΡΙΝΑ ΣΑΚΕΛΛΑΡΟΠΟΥΛΟΥ
Οι Υπουργοί
Αναπληρωτής Υπουργός Υφυπουργός
Οικονομικών Εθνικής Άμυνας
ΘΕΟΔΩΡΟΣ ΣΚΥΛΑΚΑΚΗΣ ΝΙΚΟΛΑΟΣ ΧΑΡΔΑΛΙΑΣ
Εσωτερικών
ΜΑΥΡΟΥΔΗΣ ΒΟΡΙΔΗΣ
2962 ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ Τεύχος A’ 32/16.02.2023
*01000321602230004*
Ταχυδρομική Διεύθυνση: Καποδιστρίου 34, τ.κ. 10432, Αθήνα
ΤΗΛΕΦΩΝΙΚΟ ΚΕΝΤΡΟ: 210 5279000 - fax: 210 5279054
ΕΞΥΠΗΡΕΤΗΣΗ ΚΟΙΝΟΥ 
Πωλήσεις - Συνδρομές: (Ισόγειο, τηλ. 210 5279178 - 180)
Πληροφορίες: (Ισόγειο, Γρ. 3 και τηλεφ. κέντρο 210 5279000) 
Παραλαβή Δημ. Ύλης: (Ισόγειο, τηλ. 210 5279167, 210 5279139) 
Ωράριο για το κοινό: Δευτέρα ως Παρασκευή: 8:00 - 13:30
Ιστότοπος: www.et.gr
Πληροφορίες σχετικά με την λειτουργία 
του ιστότοπου: helpdesk.et@et.gr
Αποστολή ψηφιακά υπογεγραμμένων 
εγγράφων προς δημοσίευση στο ΦΕΚ: 
webmaster.et@et.gr
Πληροφορίες για γενικό πρωτόκολλο 
και αλληλογραφία: grammateia@et.gr
Το Εθνικό Τυπογραφείο αποτελεί δημόσια υπηρεσία υπαγόμενη στην Προεδρία της Κυβέρνησης και έχει την ευθύνη τόσο για τη σύνταξη, διαχείριση, εκτύπωση και κυκλοφορία των 
Φύλλων της Εφημερίδας της Κυβερνήσεως (ΦΕΚ), όσο και για την κάλυψη των εκτυπωτικών - 
εκδοτικών αναγκών του δημοσίου και του ευρύτερου δημόσιου τομέα (ν. 3469/2006/Α΄ 131 
και π.δ. 29/2018/Α΄58). 
1. ΦΥΛΛΟ ΤΗΣ ΕΦΗΜΕΡΙΔΑΣ ΤΗΣ ΚΥΒΕΡΝΗΣΕΩΣ (ΦΕΚ) 
• Τα ΦΕΚ σε ηλεκτρονική μορφή διατίθενται δωρεάν στο www.et.gr, την επίσημη ιστοσελίδα του Εθνικού Τυπογραφείου. Όσα ΦΕΚ δεν έχουν ψηφιοποιηθεί και καταχωριστεί στην 
ανωτέρω ιστοσελίδα, ψηφιοποιούνται και αποστέλλονται επίσης δωρεάν με την υποβολή αίτησης, για την οποία αρκεί η συμπλήρωση των αναγκαίων στοιχείων σε ειδική φόρμα στον 
ιστότοπο www.et.gr. 
• Τα ΦΕΚ σε έντυπη μορφή διατίθενται σε μεμονωμένα φύλλα είτε απευθείας από το Τμήμα Πωλήσεων και Συνδρομητών, είτε ταχυδρομικά με την αποστολή αιτήματος παραγγελίας 
μέσω των ΚΕΠ, είτε με ετήσια συνδρομή μέσω του Τμήματος Πωλήσεων και Συνδρομητών. 
Tο κόστος ενός ασπρόμαυρου ΦΕΚ από 1 έως 16 σελίδες είναι 1,00 €, αλλά για κάθε επιπλέον 
οκτασέλιδο (ή μέρος αυτού) προ σαυξάνεται κατά 0,20 €. Το κόστος ενός έγχρωμου ΦΕΚ από 
1 έως 16 σελίδες είναι 1,50 €, αλλά για κάθε επιπλέον οκτασέλιδο (ή μέρος αυτού) προσαυξάνεται κατά 0,30 €. To τεύχος Α.Σ.Ε.Π. διατίθεται δωρεάν.
• Τρόποι αποστολής κειμένων προς δημοσίευση: 
Α. Τα κείμενα προς δημοσίευση στο ΦΕΚ, από τις υπηρεσίες και τους φορείς του 
δημο σίου, αποστέλλονται ηλεκτρονικά στη διεύθυνση webmaster.et@et.gr με χρήση 
προηγμέ νης ψηφιακής υπογραφής και χρονοσήμανσης. 
Β. Κατ’ εξαίρεση, όσοι πολίτες δεν διαθέτουν προηγμένη ψηφιακή υπογραφή μπορούν 
είτε να αποστέλλουν ταχυδρομικά, είτε να καταθέτουν με εκπρόσωπό τους κείμενα προς 
δημοσίευση εκτυπωμένα σε χαρτί στο Τμήμα Παραλαβής και Καταχώρισης Δημοσιευμάτων. 
• Πληροφορίες, σχετικά με την αποστολή/κατάθεση εγγράφων προς δημοσίευση, την ημερήσια κυκλοφορία των Φ.Ε.Κ., με την πώληση των τευχών και με τους ισχύοντες τιμοκαταλόγους για όλες τις υπη ρεσίες μας, περιλαμβάνονται στoν ιστότοπο (www.et.gr). Επίσης μέσω 
του ιστότοπου δίδονται πληροφορίες σχετικά με την πορεία δημοσίευσης των εγγράφων, με 
βάση τον Κωδικό Αριθμό Δημοσιεύματος (ΚΑΔ). Πρόκειται για τον αριθμό που εκδίδει το Εθνικό Τυπογραφείο για όλα τα κείμενα που πληρούν τις προϋποθέσεις δημοσίευσης. 
2. ΕΚΤΥΠΩΤΙΚΕΣ - ΕΚΔΟΤΙΚΕΣ ΑΝΑΓΚΕΣ ΤΟΥ ΔΗΜΟΣΙΟΥ 
Το Εθνικό Τυπογραφείο ανταποκρινόμενο σε αιτήματα υπηρεσιών και φορέων του δημοσίου 
αναλαμβάνει να σχεδιάσει και να εκτυπώσει έντυπα, φυλλάδια, βιβλία, αφίσες, μπλοκ, μηχανογραφικά έντυπα, φακέλους για κάθε χρήση, κ.ά. 
Επίσης σχεδιάζει ψηφιακές εκδόσεις, λογότυπα και παράγει οπτικοακουστικό υλικό.